![image](https://mmbiz.qpic.cn/mmbiz_jpg/KnkQiaUcAGWt9ib8QwaYtnEicAtq03ibUibaFc44hxeUwS03o6ZPN6JLhPaRgQNhwliaYicGyN6cCKKWS2OKClbeFrmicg/0?wx_fmt=jpeg)

# 原文
> 汪之常以养鸭为业。残冬寒风凛冽，雨雪交加，整日随鸭群蹀躞（ dié xiě）奔波，不胜其劳。某晚归时，感觉不适，饮冷茶一大锺。午夜恶寒发热，咳嗽声嘶，既而语言失音。曾煎服姜汤冲杉木炭末数锺，声亦不扬。晨间，其父伴来就诊，代述失音原委。因知寒袭肺金，闭塞空窍，故咳嗽声哑。按脉浮紧，舌上无苔，身疼无汗，乃太阳表突证。
其声喑者，非金破不鸣，是金实不鸣也。《素问?咳论》云：“皮毛者，肺之合也。”又《灵枢?邪气藏府病形篇》云：“形寒寒饮则伤肺。”由于贼风外袭，玄府阻闭，饮冷固邪，痰滞清道，治节失职之所致。治宜开毛窍宣肺气，不必治其喑。表邪解，肺气和，声自扬也。疏麻黄汤与之。麻黄三钱桂枝杏仁各二钱甘草一钱服后，复温取汗，易衣二次。翌日外邪解，声音略扬，咳仍有痰，胸微胀。义于前方去桂枝，减麻黄为钱半，加贝母、桔梗各二钱，白蔻一钱，细辛五分，以温肺化痰。续进二帖，遂不咳，声音复常。