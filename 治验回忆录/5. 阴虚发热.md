![image](https://mmbiz.qpic.cn/mmbiz_jpg/KnkQiaUcAGWt9ib8QwaYtnEicAtq03ibUibaFc44hxeUwS03o6ZPN6JLhPaRgQNhwliaYicGyN6cCKKWS2OKClbeFrmicg/0?wx_fmt=jpeg)

# 原文
> 姚妇，成友之室也。上月小产后，不慎风寒，随致恶寒头疼，口渴无汗，身热如燔炭，小便黄短。服寻常感冒药，不得汗，热益炽，烦渴不寐。自犹以为外邪未尽，煎服表散药，再以盆盛沸水，患者赤身坐其中，外围草席，上复以物，利用热气蒸发，果得大汗淋漓，但病仍不解，午后热增，肢倦神疲，卧莫能兴，人事虽清，而气短不能言矣。成君见状心慌，急足邀余，诊脉细数乏力，舌质紫红，干燥无苔，烦渴喜饮，壮热不退，其它如前状。成君曰：“是否外邪未清，抑或内热炽盛，尚须汗之清之乎？”吾曰：“尊室小产血亏，虽兼外感，不合峻发，只当滋阴祛邪以图缓解，而乃一再汗之不足，竟复蒸发大汗。盖汗即血也津也，夺血者无汗，夺汗者无血，故血愈亏则外热愈炽，津愈伤则口渴愈加；血不养心则舌燥而烦，已成阴分内虚阳热外发之象。是时护阴生津犹恐不及，尚可汗之清之以重戕之耶？即使汗之清之，亦难获愿。譬之无根之水而欲长留，无源之井而欲不涸，乌可得乎？当今唯一前提，宜宗古人“诸寒之而热者取之阴”及“壮水之主以制阳光”之法，注重养阴，不在清热，一旦阴津充沛，则不求汗而汗，热不求退而退，所谓治病必求其本也。徐灵胎有云：“盖发汗有二法，湿邪则用辛燥之药，发汗即所以去湿；燥病则用滋阴之药，滋水即所以发汗。”按滋水即是滋阴，本证宜滋阴解热，职是故也。尊室证状虽危，犹可图治，遂宗前法运用玄麦六味地黄汤加味：玄参一两 麦冬八钱 生地两半 山药六钱 山茱萸五钱 丹皮二钱 茯苓泽泻各一钱 另洋参五钱蒸兑，日服二帖。五日后证无损益，因思滋阴最难，水到则渠成，病未增即药之匪误，嘱再守服原方三日，前后服药十六帖。某夜热加微恶寒，烦躁不安，拥被呻吟而卧。成君认证情剧变，又飞舆迎往，视其面热如醉，脉虽细数而较前有神，别无异状。谓曰：“此为邪正相争，将作战汗，汗出则解，否则殆。不必服药，静以待之，须预煎参麦汤防其变。”夜半果大汗出，热遂渐退，神疲懒言，但欲寐，而脉细停匀。知病向愈，即以参麦汤灌之，戒勿惊问。此后改进大定风珠去麻仁加当归、山药等大补阴液，调养半月，身健如初。

# Hubert按
阴虚发热，邹孟城有一医案用加减葳蕤汤，可以互参考。

![](https://mmbiz.qpic.cn/mmbiz_png/KnkQiaUcAGWvUQsYAKibqxticL9nNjyoVYR3a45vTvnpcD1HhYia3Fqfg1nOLkMJye6SsNbZYISKibFL2x9rdGndpSA/0?wx_fmt=png)
![](https://mmbiz.qpic.cn/mmbiz_png/KnkQiaUcAGWvUQsYAKibqxticL9nNjyoVYRhGvEdptG82h9gNauoDGfibaEnkpMaujp68BwOkPiabeqpts2xskZuZ2Q/0?wx_fmt=png)

![](https://upload-images.jianshu.io/upload_images/9738519-0aabc1e8a65f3ac5.png?imageMogr2/auto-orient/strip%7CimageView2/2/w/1240)
