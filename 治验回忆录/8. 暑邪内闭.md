![image](https://mmbiz.qpic.cn/mmbiz_jpg/KnkQiaUcAGWt9ib8QwaYtnEicAtq03ibUibaFc44hxeUwS03o6ZPN6JLhPaRgQNhwliaYicGyN6cCKKWS2OKClbeFrmicg/0?wx_fmt=jpeg)

# 原文

> 刘修齐远商零陵，闻母病，冒暑遄（chuán）归，则病已愈。但未几日，晚餐毕，修齐倏然神昏仆地，口噤不语，四肢厥冷。举家睹状惊惧，迎医多人救治，有谓少阴厥证，药宜温补；有谓痰闭气厥，法宜涤痰调气；有谓热邪固闭，治应清暑开窍。议论纷纭，莫衷一是，因之远道延余商决。吾视其人肢虽厥而头身甚热，呼吸气粗，目珠呈现红晕，脉轻按则无，重按则细数有力，唇紫红，舌苔黄燥，有时咳一二声，喉中无痰鸣。揆（ kúi）思证非少阴寒厥，亦非痰闭气厥，乃如某君所云暑邪内闭之候也。内经“厥深热深”之说可为佐证。如因厥而视为痰闭，药用开提，为害尚浅；若视阴证而用温补，则抱薪救火，死不旋踵矣。现以清暑开窍为治，先用紫金锭磨浓汁，另益元散调开水兑服一大钟。约三时许，目开呻吟，尚难言语，再灌以前药二锺，日晡所神清能言，四肢厥回，身反发热，口渴引饮，脉现洪大，知其内闭已通，热向外发，正宜乘势清透之。药用人参白虎汤加瓜蒌、薄荷、青蒿、连翘、芦茅根等煎服，每日二剂，连服三日，内外热邪均退。再以竹叶石膏汤清余热，生津液，调理旬日即安。

# Hubert按

![](https://mmbiz.qpic.cn/mmbiz_png/KnkQiaUcAGWvYCDkBwbiaVjOJOzyBgFwD8lwM03G1REY17rZibicXpZdQGNjX5Hxlib0KmSiaCiaIBMutopPsE1aovB0w/0?wx_fmt=png)

![](https://upload-images.jianshu.io/upload_images/9738519-0aabc1e8a65f3ac5.png?imageMogr2/auto-orient/strip%7CimageView2/2/w/1240)
